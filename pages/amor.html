<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>La Poema</title>
    <link rel="stylesheet" href="../css/style.css">
    <link href="https://fonts.googleapis.com/css2?family=Kaushan+Script&display=swap" rel="stylesheet">
</head>
<body>
    <header class="main-header">
        <h1>La Poema</h1>
    </header>
    <main>
        <div class="container">
            <h3>Amorul unei marmure</h3>
            <p>
                Oştirile-i alungă în spaimă îngheţată, <br>
                Cu sufletu-n ruină, un rege-asirian, <br>
                Cum stâncelor aruncă durerea-i înspumată <br>
                Gemândul uragan. <br> <br>

                De ce nu sunt un rege să sfarm cu-a mea durere, <br>
                De ce nu sunt Satana, de ce nu-s Dumnezeu, <br>
                Să fac să rump-o lume ce sfâşie-n tăcere <br>
                Zdrobit sufletul meu. <br> <br>

                Un leu pustiei rage turbarea lui fugindă, <br>
                Un ocean se-mbată pe-al vânturilor joc, <br>
                Şi norii-şi spun în tunet durerea lor mugindă, <br>
                Gândirile de foc. <br> <br>

                Eu singur n-am cui spune cumplita mea durere, <br>
                Eu singur n-am cui spune nebunul meu amor, <br>
                Căci mie mi-a dat soarta amara mângâiere <br>
                O piatră să ador. <br> <br>

                Murindului speranţa, turbării răzbunarea, <br>
                Profetului blestemul, credinţei Dumnezeu, <br>
                La sinucid o umbră ce-i sperie desperarea, <br>
                Nimic, nimica eu. <br> <br>

                Nimica, doar icoana-ţi, care mă învenină, <br>
                Nimic, doar suvenirea surâsului tău lin, <br>
                Nimic decât o rază din faţa ta senină, <br>
                Din ochiul tău senin. <br> <br>

                Şi te iubesc, copilă, cum repedea junie <br>
                Iubeşte-n ochi de flacări al zilelor noroc, <br>
                Iubesc precum iubeşte pe-o albă vijelie <br>
                Un ocean de foc. <br> <br>

                Din ochi de-ar soarbe geniu slăbita mea privire, <br>
                De-ar tremura la sânu-mi gingaşul tău mijloc, <br>
                Ai pune pe-a mea frunte în vise de mărire <br>
                Un diadem de foc. <br> <br>

                Şi-aş pune soarta lumii pe buza-ţi purpurie, <br>
                Aş pune lege lumii râzândul tău delir, <br>
                Aş face al tău zâmbet un secol de orgie, <br>
                Şi lacrimile-ţi mir. <br> <br>

                Căci te iubesc, copilă, ca zeul nemurirea, <br>
                Ca preotul altarul, ca spaima un azil; <br>
                Ca sceptrul mâna blândă, ca vulturul mărirea,<br>
                Ca visul pe-un copil.<br><br>

                Şi pasu-n urma-ţi zboară c-o tainică mânie,<br>
                Ca un smintit ce cată cu ochiu-ngălbenit,<br>
                Cu fruntea-nvineţită, cu faţa cenuşie<br>
                Icoana ce-a iubit.
            </p> 
            <a class="back" href="../index.html">Înapoi</a>
        </div>
    </main>
</body>
</html>